1. Sunt corect explicate paronimele din seria:
Facultatea de Drept Test la Limba Română
 a) glacial = ‛care îngheaţă’; glaciar = ‛provenit din topirea gheţarilor’;
b) foliat ‛care are frunze’; foliant= ‛ posibilitatea de a avea frunze’;
c) indolent = ‛care este nepăsător’; insolent = ‛ care nu poate plăti datoriile’.
2. Sinonimele verbului „a retracta” sunt:
a) a înceta, a opri, a stopa;
b) a tăinui, a ascunde, a acoperi;
c) a retrage, a se dezice, a tăgădui.
3. Sensul „a strecura o aluzie” îi aparţine verbului:
a) a instaura;
b) a insinua;
c) a infirma.
4. Neologismul „sacerdot” este sinonim cu:
a) avocat;
b) preot;
c) ministru.
5. Cuvântul „pietate” este sinonim cu termenii din seria:
a) evlavie, milă, smerenie;
b) jenă, ruşină, umilinţă;
c) încremenire, împietrire, înmărmurire.
6. Sensul adjectivului „inexorabil” este:
a) „implacabil”;
b) „insolit”;
c) „îndoielnic”.
7. Sensul „care nu poate greşi, care nu se poate înşela” îi aparţine adjectivului:
a) infailibil;
b) inevitabil;
c) indisponibil.
8. Sensul verbului „a dezavua” este:
a) „a clasifica, a repartiza pe clase sau într-o anumită ordine, a ierarhiza”;
b) „a dezaproba, a condamna spusele sau faptele cuiva”;
c) „a lipsi de arme, a sili să depună armele, a pune pe cineva în imposibilitatea de a se opune la ceva”.
9. Elementul de compunere „hipo-” este folosit cu sensul „mai puţin, sub” în toate cuvintele din seria:
a) hipopotam, hipofobie;
b) hiposensibilitate, hipotensiune;
c) hipodrom, hipometru.
        Pagina 1 din 6
 10. Alegeţi cuvântul care corespunde sensului 'totalitatea bunurilor şi drepturilor succesorale ale unei persoane':
a) patrociniu;
b) patrimoniu;
c) patricid.
11. „Pueril” este sinonim cu:
a) indiferent;
b) copilăresc;
c) curajos.
12. Selectaţi, dintre variantele următoare, pe cea care conţine doar enunţuri corecte din perspectiva limbii literare:
a) I-a prevalat o probă din acel produs. Sumele de bani au fost obţinute ilicit prin trafic de influenţă sau au devenit ilicite prin transferuri bancare efectuate pentru disimilarea naturii provenienţei lor.;
b) I-a prelevat o probă din acel produs. Sumele de bani au fost obţinute ilicit prin trafic de influenţă sau au devenit ilicite prin transferuri bancare efectuate pentru disimularea naturii provenienţei lor.;
c) I-a prevalat o probă din acel produs. Sumele de bani au fost obţinute ilicit prin trafic de influenţă sau au devenit ilicite prin transferuri bancare efectuate pentru disimularea naturii provenienţei lor.
13. Cuvântul "vindicativ" este sinonim cu:
a) vindecător;
b) răzbunător;
c) imparţial.
14. „Aborigen” înseamnă:
a) care ţine de arbori;
b) băştinaş;
c) care trăieşte în arbori.
15. „Secanta” desemnează:
a) termen de specialitate în geometrie şi trigonometrie;
b) un afluent secundar al unui râu, care seacă în lunile de vară;
c) termen pentru o femeie cicălitoare.
16. Neologismul „a discrimina” înseamnă:
a) a acuza, a blama, a învinovăţi;
b) a separa, a deosebi, a distinge;
c) a injuria, a ofensa, a reproşa.
17. Sensurile locuţiunilor „id est”, „ex abrupto”, „ipso facto” sunt, în ordine:
a) „adică”, „pe nepregătite, dintr-odată", „prin însuşi acest fapt”;
b) „aceasta înseamnă”, „fără a fi abrupt”, „dincolo de acest fapt”;
c) „adică”, „din senin”, „acest fapt”.
18. „Recept” înseamnă:
a) acceptat, recunoscut;
b) esenţa reţetei;
c) recepţioner-şef.
        Pagina 2 din 6

 19. „Învederat” înseamnă:
a) aflat pe linia de ochire;
b) evident;
c) încăpăţânat.
20. Sunt sinonime cuvintele din seria:
a) avid – arogant; cinstit – făţarnic;
b) a ameliora – a reconstitui; bizar – onest;
c) a aboli – a suprima, maliţios – răutăcios.
21. Se dau enunţurile: „I s-a acordat premiul întâi elevei premiată şi la concursul de matematică”, „Câteva dintre ideile elevilor aceleiaşi profesoare au fost premiate”:
a) Sunt greşite ambele;
b) Este corect doar primul;
c) Este corect doar ultimul.
22. Alegeţi varianta în care adjectivul pronominal de întărire este corect folosit:
a) Voi înşivă aţi fost descurajate.;
b) Noi înşine vom rezolva situaţia.;
c) Eva înseşi e prietena ta.
23. Sunt scrise corect adjectivele din seria:
a) argintii copaci, propriii copiii;
b) argintii copacii, proprii copii;
c) argintiii copaci, propriii copii.
24. Alegeţi varianta cu enunţuri corecte:
a) va dispare, mi-ar place, nu taci!
b) va dispărea, mi-ar place, nu tace!
c) va dispărea, mi-ar plăcea, nu tăcea!
25. Sunt greşite toate formele articulate ale substantivelor din seria:
a) habitatele, atestatele, etichetele;
b) victimile, remarcele, produsurile;
c) bicicletele, partidele, rudele.
26. Alegeţi varianta cu enunţuri corecte gramatical:
a) Pantofii aceiia sunt noi. Ieri mi-a făcut aceiaşi observaţie.;
b) Pantofii aceia sunt noi. Ieri mi-a făcut aceeaşi observaţie.;
c) Pantofii aceea sunt noi. Ieri mi-a făcut aceeaşi observaţie.
27. Alegeţi varianta corectă:
a) Au venit decât douăzeci de studenţi;
b) Au venit numai douăzeci de studenţi;
c) Au venit decât numai douăzeci de studenţi.
28. Indicaţi forma corectă de plural, articulată cu articol hotărât, a substantivului "căpşună":
a) căpşunele
b) căpşunile
c) căpşunele şi căpşunile, în variaţie liberă.
         Pagina 3 din 6

 29. Indicaţi varianta corectă:
a) Tema care o propuneţi a fost dezbătută în cadrul conferinţei consacrată drepturilor omului.;
b) Tema pe care o propuneţi a fost dezbătută în cadrul conferinţei consacrată drepturilor omului.;
c) Tema pe care o propuneţi a fost dezbătută în cadrul conferinţei consacrate drepturilor omului.
30. Indicaţi forma corectă de genitiv-dativ, articulată cu articolul hotărât, a substantivului „vie”:
a) viii;
b) viei;
c) vii.
31. Alegeţi seria corectă:
a) copie, întemeiază, îngenunchiază, trunchiază;
b) copiază, întemeiază; îngenunchează, trunchiază;
c) copiază, întemeiază, îngenunchează, trunchează.
32. Indicaţi secvenţa în care acordul subiectului cu predicatul este incorect:
a) Grupul de elevi au plecat;
b) Dintre aceştia, unii au fost văzuţi, altele nu au fost văzute;
c) Fiecare dintre ei a ştiut.
33. Indicaţi varianta corectă:
a) A fost numit ca şi contabil al firmei;
b) A fost numit ca virgulă contabil al firmei;
c) A fost numit contabil al firmei.
34. Cuvintele „triolet”, „catren”, „cvintet” sunt:
a) numerale;
b) substantive;
c) adverbe.
35. Indicaţi seria cu formulări corecte:
a) „mijloace de explorare a encefalului”, „vrea să fie cunoscut de cât mai mulţi specialişti”,
„depoziţiile a cinci martori”;
b) „mijloace de explorare ale encefalului”, „vrea să fie cunoscut de cât mai mulţi specialişti”,
„depoziţiile ale cinci martori”;
c) „mijloace de explorare ale encefalului”, „vrea să fie cunoscut de câţi mai mulţi specialişti”,
„depoziţiile ale cinci martori”.
36. Compusul substantival „după-amiază” are pluralul:
a) „după-amieze”;
b) „după-amiezi”;
c) atât „după-amieze”, cât şi „după-amiezi”.
37. Sunt acceptate de norma literară formele verbale de conjunctiv din seria:
a) să deie, să beie, să ieie;
b) să stea, să bea, să ia;
c) să steie, să vreie, să ceie.
38. Alegeţi seria în care toate enunţurile sunt corecte:
a) Proiectul unui gazoduct transsiberian a rămas în afara planului de investiţii imediate.
Totodată, remarcile tale au fost consemnate de jurisconsult.
b) Proiectul unui gazoduct trans siberian a rămas înafara planului de investiţii imediate. Tot
odată, remarcele tale au fost consemnate de juristconsult.
c) Proiectul unui gazoduct trans-siberian a rămas înafara planului de investiţii imediate. Tot
odată, remarcele tale au fost consemnate de juristconsult. Pagina 4 din 6
         
 39. Alegeţi seria în care ambele enunţuri sunt corecte:
a) Vor rămânea la şcoală cei cărora le-ar plăcea să citească. Dacă voi l-aţi place pe constructor,
ar fi totul mai uşor;
b) Vor rămâne la şcoală cei cărora le-ar plăcea să citească. Dacă voi l-aţi plăcea pe constructor,
ar fi totul mai uşor;
c) Vor rămâne la şcoală cei cărora le-ar place să citească. Dacă voi l-aţi place pe constructor, ar
fi totul mai uşor.
40. Indicaţi seria cu formulări corecte:
a) „fraza e greu de descifrat”, „nu risc”, „Ce-i cu ele?”;
b) „fraza e grea de descifrat”, „nu mă risc”, „Ce-s cu ele?”;
c) „fraza e greu de descifrat”, „nu risc”, „Ce-s cu ele?”.
41. Indicaţi seria care conţine exclusiv structuri ortografice corecte:
a) datu-mi-te-a, duce-m-aş, predându-mi-te;
b) povesti-tu-m-i-ai, drămuindu-mi-te, cânta-re-aş;
c) lepădam-mă-vor, mişcatu-ţi-aş, iubindu-teaş.
42. Sunt corecte formele din seria:
a) ştevie, tobogan;
b) şpray, bleumaren;
c) spăşit, expresso.
43. Norma literară actuală admite:
a) numai variantele accentuale: profésor, antíc, íntim;
b) numai variantele accentuale: profesór, ántic, intím;
c) profésor şi profesór, antíc şi ántic, íntim şi intím, în variaţie liberă.
44. Litera „x” se pronunţă doar [gz] în:
a) exerciţiu, executa, examina, exact;
b) excavator, exorcism, pixuri, extraveral;
c) fixa, experienţă, extract, expansiv.
45. Sunt accentuate greşit toate cuvintele din seria:
a) cómpanie, prémature, prótector;
b) compánie, prematúre, protectór;
c) companíe, premáture, protéctor.
46. Sunt redate corect formele tuturor cuvintelor din seria:
a) repecursiuni, cauzistică, plastelină;
b) repercursiuni, cauzistică, plastilină;
c) repercusiuni, cazuistică, plastilină.
47. Indicaţi în care variantă sunt toate cuvintele corect scrise:
a) escrescenţă, eclesiast, adegvat;
b) excrescenţă, ecleziast, adecvat;
c) excrescenţă, eclesiast, adecvat.
48. Alegeţi seria cu toate formele corecte:
a) influienţă, ştachetă, glasvant, ceolofan;
b) detaila, topogan, genuflexiuni, ansambla;
c) poliester, indemnizaţie, respectuos, disertaţie.
         Pagina 5 din 6

 49. Alegeţi varianta cu toate cuvintele scrise corect:
a) sendviş, egzemă;
b) sandvici, eczemă;
c) sandviş, exemă.
50. Care dintre următoarele serii de cuvinte conţine numai forme verbale literare:
a) aşază, să stăruiască, nu face!, nu duce!, nu zice!, pieri!;
b) aşează, să stăruie, nu fă!, nu du!, nu zi!, piei!;
c) aşază, să stăruie, nu face!, nu duce!, nu zice!, pieri!.