1) Secvența in- nu este prefix negativ în: a) independent;
b) insatisfacție;
c) industrie.
2) Secvența răz- este prefix în: a) răzui;
b) răzgândi;
c) război.
3) Secvența pre- nu este prefix în: a) precupeți;
b) preîncălzi;
c) preolimpic.
4) Secvența con- este prefix în: a) conlocui;
b) concediu;
c) concret.
5) Sufixoidul -cid este propriu pentru a exprima:
a) caracterul esențial al unui acid;
b) ideea de distrugere, omor;
c) atitudinea rezervată, distantă, lipsită de bunăvoință a unei persoane.
6) Cuvântul echitație are sensul: a) onestitate;
b) egalitate;
c) călărie.
7) Termenul precept se referă la:
a) taxa sau impozitul percepute;
b) anterioritatea unei stări asupra alteia, cu o relație de cauzalitate între acestea;
c) formulă, principiu sau învățătură care se află la baza unei doctrine; normă de conduită.
8) Substantivul epurare se referă la acțiunea de: a) a curăța, a purifica;
b) a privi realitatea printr-o epură;
c) a înlătura blana de pe un iepure.
1
9) Adjectivul anost are sensul: a) plicticos, searbăd;
b) lipsit de miros;
c) supărat.
10) Cuvântul energofag semnifică:
a) mare consumator de energie;
b) fag utilizat la producerea de energie;
c) modalitate (alternativă) de creştere a producției de fag.
11) Adjectivul plauzibil are sensul:
a) verosimil;
b) sunet emis cu o intensitate care îl face audibil; c) insistent.
12) Evaziv poate fi echivalat cu: a) ambiguu;
b) neştirbit;
c) aproape distrus.
13) Hebdomadarul este:
a) o cămilă cu două cocoaşe (dromaderul având doar una); b) o publicație cu apariție săptămânală;
c) un monstru marin (mitologic).
14) Substantivul agorafobie semnifică: a) teama de spații deschise, largi;
b) teama de agricultură;
c) teama de spații închise.
15) Ezoteric semnifică: a) tainic;
b) sensibil;
c) cutremurător.
16) Adjectivul sideral se referă la: a) metale grele;
b) aştri;
c) scoici.
17) Adjectivul echivoc are sensul: a) confuz, neclar;
b) cu voce neutră.
c) just.
18) Indicați varianta corectă: a) Vi se cuvine, deci vi-o dau. b) Vi se cuvine, deci v-o dau. c) V-i se cuvine, deci vi-o dau.
2

19) Norma literară acceptă, ca formă de singular: a) numai biscuit;
b) numai biscuite;
c) atât biscuit, cât şi biscuite.
20) Adjectivul ambiguu are următoarea formă de feminin singular: a) ambiguuă;
b) ambigulă;
c) ambiguă.
21) Alegeți varianta corectă: a) Nu mai se ştie.
b) Nu se mai ştie.
c) Mai nu se ştie.
22) Dacă facultate are sensurile: 1. „capacitate, însuşire morală sau intelectuală a cuiva”; 2. „unitate didactică şi administrativă în cadrul unei instituții de învățământ superior”, înseamnă că avem de-a face cu:
a) un cuvânt polisemantic;
b) două cuvinte identice ca formă, dar cu sensuri diferite; c) două cuvinte apropiate ca formă, dar cu sensuri diferite.
23) Adjectivul caduc are sensul:
a) care se împiedică şi cade cu uşurință; b) lipsit de trăinicie, şubred, pieritor;
c) care a intrat în contact cu caduceul.
24) Forma accentuată corect este: a) astríngent;
b) ástringent;
c) astringént.
25) Forma accentuată corect este: a) persécuție;
b) persecúție;
c) persecuțíe.
26) Indicați varianta corectă :
a) La şedința de astăzi au participat toți miniştrii. b) La şedința de astăzi au participat toți miniştri. c) La şedința de astăzi au participat toți miniştriii.
27) Față de investi, învesti este:
a) o greşeală de pronunție;
b) un paronim;
c) o formă aflată în variație liberă.
28) Adjectivul insolent are sensul:
a) care este în pericol de insolație;
b) imperturbabil;
c) impertinent, necuviincios, obraznic.
3

29) Adjectivul indubitabil are sensul: a) care provoacă dubii;
b) neîndoios, cert, sigur;
c) care poate fi dus în dubă.
30) Forma corectă este: a) sucomba;
b) subcomba;
c) succomba.
31) Varianta corectă este:
a) fata a căror părinți i-am cunoscut; b) fata ai cărei părinți i-am cunoscut; c) fata a cărei părinți i-am cunoscut.
32) Varianta corectă este:
a) Dacă va merge, va mers. b) Dacă v-a merge, v-a mers. c) Dacă va merge, v-a mers.
33) Adjectivul prolix se referă la:
a) faptul de a fi expeditiv;
b) exprimarea într-un stil lipsit de concizie, stufos;
c) deplasarea în jos a unui organ din cauza slăbirii mijloacelor sale de fixare.
34) Alegeți varianta corectă:
a) Mă rugase să vorbesc cu profesorii; ori, eu nu eram în măsură să intervin în acea problemă.
b) Mă rugase să vorbesc cu profesorii; or însă, eu nu eram în măsură să intervin în acea problemă. c) Mă rugase să vorbesc cu profesorii; or, eu nu eram în măsură să intervin în acea problemă.
35) În sintagma inima verzei primul element are valoare: a) proprie;
b) metaforică;
c) peiorativă.
36) Indicați varianta în care ambele enunțuri sunt corecte:
a) Dintre trandafiri, cel mai bine miroseau doi albi şi unul roz.
Unu a reuşit, celălalt a pierdut.
b) Dintre trandafiri, cel mai bine miroseau doi albi şi unu roz.
Unul a reuşit, celălalt a pierdut.
c) Dintre trandafiri, cel mai bine miroseau doi albi şi un roz.
Unu a reuşit, celălalt a pierdut.
37) Virgula este obligatorie în următoarea situație: a) între un nume propriu şi apoziția sa;
b) între verb şi complementul direct;
c) între subiect şi predicat.
38) Alegeți varianta corectă:
a) din punctul de vedere a tradiției; b) din punctul de vedere al tradiției; c) din punct de vedere a tradiției.
4

39) Forma corectă de genitiv-dativ singular (articulată cu articol hotărât) a substantivului rumoare este:
a) numai rumorii;
b) numai rumoarei;
c) atât rumorii, cât şi rumoarei.
40) Forma corectă de genitiv-dativ singular (articulată cu articol hotărât) a substantivului ciocolată este:
a) numai ciocolatei;
b) numai ciocolății;
c) atât ciocolatei, cât şi ciocolății.
41) Forma corectă de plural a substantivului nivel este: a) numai niveluri;
b) numai nivele;
c) atât niveluri, cât şi nivele.
42) Raport cu sensul „relatare oficială asupra unei activități personale sau colective” are la plural: a) forma raporturi;
b) forma rapoarte;
c) atât forma raporturi, cât şi forma rapoarte.
43) Indicați enunțul corect:
a) I-a cerut ca să vină cu ea.
b) Nu este uşor ca să îți dai seama dacă a mințit. c) S-a dus acasă ca să scape de cearta unchiului ei.
44) Indicați adjectivul care are grade de comparație: a) inferior;
b) optim;
c) curajos.
45) Indicați enunțul corect:
a) De altfel, nu se pot spune lucruri bune despre ea. b) El numai ştie nimic.
c) A preferat să stea în casă de cât să iasă cu prietenii.
46) Indicați enunțul corect:
a) Nu fii distrat, fi mereu atent! b) Nu fii distrat, fii mereu atent! c) Nu fi distrat, fii mereu atent!
47) Indicați varianta corectă:
a) Mulțumită lui, era să pierd totul. b) Datorită lui, era să pierd totul. c) Din cauza lui, era să pierd totul.
48) Indicați varianta corectă:
a) A fost numit consilier.
b) A fost numit ca şi consilier.
c) A fost numit ca virgulă consilier.
5

49) Indicați câte substantive invariabile sub raportul numărului există în seria codice, nume, pui, unchi:
a) două;
b) trei;
c) patru.
50) Alegeți varianta corectă: a) ex-preşedinte;
b) expreşedinte;
c) ex preşedinte.