1. Elementul de compunere „tele-” este folosit cu sensul „la distanţă” în toate cuvintele din seria:
a) telegar,teleguţă, teleleu;
b) telescaun, telespectator, teletext;
c) telecabină, telemea, telectual.
Răspuns corect:b
2. Adjectivul „parcimonios” are sensul:
a) „subiectiv, părtinitor”;
b) „zgârcit, excesiv de econom”;
c) „lipsit de profunzime, superficial”.
Răspuns corect:b
3. Alegeţi seria cu toate formele pleonastice:
a) mare hit, de comun acord, foarte inteligent, poate fi probabil;
b) începe să pornească, site de internet, casele sunt inundate de apă, readuc aici în discuţie;
c) dar însă aşa nu e bine, are vreo aproximativ 1000 de lei, ne revedem din nou, vârful topului.
Răspuns corect:c
4. Alegeţi seria în care există numai perechi de sinonime:
a) indolent = insolent, amiabil = binevoitor, sorginte = origine;
b) consimţământ = asentiment, sepulcru = mormânt, colateral = secundar;
c) coercitiv = constrângător, fortuit = forţat, escamota = denatura.
Răspuns corect:b
5. Sensul verbului „a lapida” este:
a) „a săpa în piatră pentru a scrie”;
b) „a omorî prin lovituri de pietre”; „a arunca cu pietre în cineva (ca pedeapsă)”;
c) „a fi succint”.
Răspuns corect:b
6. Cuvântul „morbid” are sensul:
a) mortal;
b) bolnăvicios;
c) un tip de boală psihică.
Răspuns corect:b
7. Sunt sinonime cuvintele din seria:
a) pueril – infantil; a enunţa – a formula;
b) emoţionant – abominabil; competent – capabil;
c) a dinamiza – a dinamita; enciclopedic – cuprinzător.
Răspuns corect:a
      Pagina 1 din 7
  8. Indicaţi sinonimul cuvântului insolenţă:
a) atitudine necuviincioasă;
b) atitudine politicoasă;
c) cordialitate.
Răspuns corect:a
9. Indicaţi antonimul cuvântului "productivitate":
a) prosperitate;
b) lealitate;
c) ineficienţă.
Răspuns corect:c
10. „A corobora” înseamnă:
a) a pune lucrurile cap la cap, a reface imaginea din piese de puzzle;
b) a sprijini, a consolida, a confirma;
c) a înainta o acţiune în instanţă, fără a plăti timbrul fiscal.
Răspuns corect:b
11. Cuvîntul „adagiu” este sinonim cu:
a) propoziţie;
b) maximă;
c) adăugare.
Răspuns corect:b
12. Se dau următoarele expresii: 1. palmares de succes, 2. scadenţă de plată, 3. oprobriu
public. Constituie pleonasme:
a) numai 2;
b) numai 1;
c) toate.
Răspuns corect:c
13. „A clama” are sensul:
a) a pune clame;
b) a se plânge, a striga cu voce ridicată;
c) greşeală pentru „a blama”.
Răspuns corect:b
14. Sunt sinonime cuvintele din seria:
a) etic, moral, onest;
b) copilăros, abil, pueril;
c) devotat, loial, fidel.
Răspuns corect:c
15. Antonimele cuvântului „antagonism” sunt:
a) contradicţie, opoziţie, contrast;
b) unitate, coeziune, solidaritate;
c) ură, duşmănie, rivalitate.
Răspuns corect:b
       Pagina 2 din 7

  16. Cuvântul „arbitrar” se referă la:
a) trăsăturile definitorii ale unui arbitru sportiv;
b) un gând sau o faptă produse la întâmplare sau abuziv, fără vreo relaţie cu datele realităţii;
c) orice decizie a unui arbitru de orice fel, mai puţin cel sportiv.
Răspuns corect:b
17. Alegeţi seria de arhaisme lexicale:
a) caftan, bogasier, calemgiu;
b) computer, dispecer, stres;
c) hulub, filet, ogheal.
Răspuns corect:a
18. Sinonimul cuvântului „prudenţă” este:
a) inadvertenţă;
b) precauţie;
c) indiferenţă.
Răspuns corect:b
19. O persoană care poate vorbi fără a mişca buzele şi gura, dând impresia că vorbeşte din
abdomen se numeşte:
a) ventriloc;
b) ventriculog;
c) stomatolog.
Răspuns corect:a
20. Elementul de compunere „-logie” prezent în cuvintele „filologie”, „psihologie” şi „zoologie”
are semnificaţia:
a) „înţelepciune”, „isteţime”;
b) „discurs”, „prezentare”;
c) „disciplină”, „ştiinţă”.
Răspuns corect:c
21. Indicaţi pluralul substantivului „vreme”:
a) „vremuri”;
b) „vremi”;
c) atât „vremuri”, cât şi „vremi”.
Răspuns corect:c
22. Alegeţi seria corectă:
a) să abroge, să invoce, să convoce, să provoce;
b) să abroge, să invoce, să convoace, să provoace;
c) să abroge, să invoace, să convoace, să provoace.
Răspuns corect:b
23. Alegeţi seria de forme substantivale corecte de plural:
a) excedente, filoane, toiege;
b) excendenturi, filonuri, toiaguri;
c) excendenţi, filoni, toiage.
Răspuns corect:a
       Pagina 3 din 7

  24. Denumesc însuşiri substantivele abstracte din seria:
a) prietenie, propagare, vecinătate;
b) amabilitate, bunătate, frumuseţe;
c) dreptate, rapiditate, tristeţe.
Răspuns corect:b
25. Alegeţi seria în care ambele enunţuri sunt corecte:
a) Am numai trei cărţi. Nu am decât trei cărţi;
b) Am decât trei cărţi. Nu am decât trei cărţi;
c) Am decât trei cărţi. Nu am numai trei cărţi.
Răspuns corect:a
26. Alegeţi seria de adjective cu sens superlativ:
a) anterior, major, minor;
b) extraordinar, grozav, străvechi;
c) vioi, viu, vital.
Răspuns corect:b
27. Alegeţi seria în care toate enunţurile sunt corecte:
a) Cum procedează dragele noastre fiice? Unde sunt fii noştri? Tractorul s-a oprit în mijlocul viei.;
b) Cum procedează dragile noastre fice? Unde sunt fii noştrii? Tractorul s-a oprit în mijlocul viii.;
c) Cum procedează dragile noastre fiice? Unde sunt fiii noştri? Tractorul s-a oprit în mijlocul viei.
Răspuns corect:c
28. Identificaţi seria de ajective invariabile:
a) tenace, greoi, crud;
b) atroce, domol, mofluz;
c) coşcogea, ditamai, doldora.
Răspuns corect:c
29. Identificaţi forma corectă a adverbului:
a) Participanţii la discuţii au fost puţini numeroşi;
b) La deschidere au venit destui de mulţi studenţi;
c) Suntem ferm convinşi că acţiunea noastră va reuşi.
Răspuns corect:c
30. Forma corectă de genitiv-dativ singular (articulată cu articol hotărât) a substantivului
„cunoştinţă” este:
a) cunoştinţei;
b) cunoştiinţei;
c) cunoştinţii.
Răspuns corect:a
31. Alegeţi seria cu toate construcţiile verbale corecte:
a) (el) va tace, (el) ar ţinea;
b) (el) va apărea, (lui i-)ar plăcea;
c) (el) va cade, (el) ar dispare.
Răspuns corect:b
       Pagina 4 din 7

  32. Identificaţi seria de substantive cu forme corecte de dativ-genitiv:
a) neregulii, pieţei, laserelor;
b) neregulei, pieţii, laserilor;
c) neregulei, peţii, laserurilor.
Răspuns corect:a
33. Norma literară actuală acceptă:
a) numai forma „derby”;
b) numai forma „derbi”;
c) ambele.
Răspuns corect:c
34. Sunt corecte toate construcţiile din seria:
a) „Cine poate acum să animeze atmosfera?” – „De acolo poate să contracte diverse boli.” - „Ei îşi acordă instrumentele.”;
b) „Cine poate acum să anime atmosfera?” – „De acolo poate să contracteze diverse boli.” - „Ei îşi acordează instrumentele.”;
c) „Cine poate acum să animeze atmosfera?” – „De acolo poate să contracteze diverse boli.” – „Ei îşi acordă instrumentele.”.
Răspuns corect:b
35. Identificaţi forma corectă:
a) Am vorbit cu băiatul a cărui părinţi sunt profesori;
b) Am vorbit cu băiatul ai cărei părinţi sunt profesori;
c) Am vorbit cu băiatul ai cărui părinţi sunt profesori.
Răspuns corect:c
36. Sunt greşite toate formele verbale de indicativ prezent, persoana a treia, numărul singular,
din seria:
a) interferă, excedă, copie;
b) aderă, ignoră, palpită;
c) perturbă, prelevă, înfiripă.
Răspuns corect:a
37. Alegeţi seria de forme adjectivale corecte:
a) obeji, difuji, obtuji;
b) ursuji, mofluji, confuji;
c) dârji, treji, viteji.
Răspuns corect:c
38. Alegeţi seria în care enunţurile sunt corecte:
a) Fii cuminte şi nu fii trist! Nu mai ştiu dacă se merită să fac un masterat.
b) Fii cuminte şi nu fi trist! Nu mai ştiu dacă merită să fac un masterat.
c) Fii cuminte şi nu fi trist! Nu mai ştiu dacă se merită să fac un masterat.
Răspuns corect:b
39. În contextul „Nu se merită să te rişti, întru cât tot vouă vor pleca angajaţii.” există:
a) 2 greşeli;
b) 3 greşeli;
c) 4 greşeli.
Răspuns corect:c
       Pagina 5 din 7

  40. Alegeţi seria în care ambele enunţuri sunt corecte:
a) Bunăvoinţa femeii era aceiaşi de fiecare dată. Aceiaşi munţi cutreier, aceleaşi poteci străbat
ca un pierde vară.;
b) Bună-voinţa femeii era aceeaşi de fiecare dată. Aceiaşi munţi cutreier, aceleaşi poteci străbat
ca un pierde vară.;
c) Bunăvoinţa femeii era aceeaşi de fiecare dată. Aceiaşi munţi cutreier, aceleaşi poteci străbat
ca un pierde-vară. Răspuns corect:c
41. Alegeţi seria cu toate formele scrise corect:
a) spăsit, strangulat, spray, ştevie;
b) spăşit, ştrangulat, şprei, stevie;
c) spăşit, ştrangulat, sprei, ştevie.
Răspuns corect:a
42. Care din următoarele serii conţine numai forme verbale literare:
a) (să) ţăcăne, ( să) ciuruiască, ( să) învârtă, (el) minte;
b) (să) ţăcăne, ( să) ciuruie, ( să) învârtească, (el) minţeşte;
c) (să) ţăcăneze, ( să) ciuruie, ( să) învârtă, (el) minte.
Răspuns corect:a
43. Identificaţi seria de cuvinte scrise corect:
a) ideie, epopeie, aleie;
b) moschee, maree, onomatopee;
c) acneie, orhideie, scânteie.
Răspuns corect:b
44. Indicaţi seria corectă:
a) Administraţia Prezidenţială, Parlamentul României, T eatrul naţional;
b) Arcul de Triumf, student la Drept, Palatul Parlamentului;
c) guvernul României, Institutul de Lingvistică, Camera deputaţilor.
Răspuns corect:b
45. Alegeţi seria în care toate cuvintele sunt accentuate corect:
a) taxí, butélie, călúgăriţă, dóctoriţă;
b) táxi, butelíe, călugăríţă, dóctoriţă;
c) taxí, butelíe, călúgăriţă, doctoríţă.
Răspuns corect:a
46. Sunt corect despărţite în silabe toate cuvintele din seria:
a) e-chi-li-bris-ti-că, in-vi-o-la-bil, es-pla-na-dă;
b) peh-li-van, cir-cum-spect, scul-ptu-ră;
c) sa-van-tlâc, port-ba-gaj, tran-spor-ta-bil.
Răspuns corect:a
47. Corectă este seria:
a) pix, ruxac, mixt;
b) pics, rucsac, micst;
c) pix, rucsac, mixt.
Răspuns corect:c
       Pagina 6 din 7

  48. Indicaţi în care variantă sunt toate cuvintele corect scrise:
a) cofeină, afrodiziac, escava, frecvent;
b) cafeină, afrodiziac, excava, frecvent;
c) cofeină, afrodisiac, escava, fregvent.
Răspuns corect:b
49. Indicaţi seria care conţine formele accentuate corect ale următoarelor nume româneşti de
familie:
a) Moráriu, Oláriu, Rotáriu;
b) Moraríu, Olaríu, Rotaríu;
c) atât Moráriu, cât şi Moraríu; atât Oláriu, cât şi Olaríu; atât Rotáriu, cât şi Rotaríu.
Răspuns corect:a
50. Corect este:
a) precept;
b) percept;
c) ambele.
Răspuns corect:a